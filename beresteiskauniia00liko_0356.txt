—332—

Ut igitur de Ruthenorum ad Romanam Ecclesiam reditu, et
reconciliatione ad posteritatis memoriam certa, et perpetua extet
testificatio hac nostra perpetua constitutione venerabiles fratres
Michaelem Archiepiscopum Metropolitam, et ceteros Episcopos
Ruthenos supradictos, qui decreto consenserunt, et literis ad Nos
missis subscripserunt, tam praesentes, quam absentes, una cum
omni eorum Clero, et populo Nationis Ruthenae, seu Russae, quae
ad temporale dominium, et ditionem charissimi filii nostri Sigis-
mundi Poloniae, et Sveciae Regis pertinet, ad laudem, et gloriam
Sanctae, et individuae Trinitatis, Patris, Filii, et Spiritus Sancti,
ad incrementum, et exaltationem Fidei Christianae intra gremium

Ecclesiae Catholicae, et unitatem S. R. E„ uti membra nostra in*

Christo recipimus, unimus, adjungimus, annectimus, et incorpora-
ramus, atque ad majorem charitatis nostrae erga ipsos signitica-
tionem omnes sacros ritus, et caeremonias, quibus Rutheni Epi-
scopi, et Clems juxta Sanctolum Patrum Graecerum instituta in
Divinis Officiis, et Sacrosanctae Missae sacrificio, ceterorumque
sacramentorum administratione, aliis ve sacris functionibus utuntur,
dummodo veritati, et doctrinae Fidei Catholicae non adversentur,
et communionem cum Romana Ecclesia non excludant, eisdem
Ruthenis Episcopis, et Clero ex Apostolica benignitate permittimus,
concedimus, et indulgemus.

Non obstantibus Constitutionibus, et Ordinationibus Aposto-
licis, ceterisque contrariis quibuscumque.

Omnes igitur unanimes uno spiritu benedicamus Deum coeli,
et Patrem misericordiam, qui iacit mirabilia magna solus a saeculo,
qui corda filiorum ad patrem convertit, oves Christi ad ovile re-
duxit, membra capiti iterum conglutinavit. Benedictus Deus, qui
semper cogitat cogitationes pacis et vult omnes salvos fieri, et ad
agnitionem veritatis venire. Benedicti sint fratres nostri Michael
Archiepiscopus Metropolim, et Coepiscopi ejus Rutheni, qui aures
suas non obturaverunt ad vocem Domini, sed illi ad ostium cordis
stanti, et pulsanti aperuerunt, per ipsius gratiam, qui dat velle et
perficere pro bona voluntate. Det illis Deus abundatiam coelestium
donorum, et conservet, et corroboret in hoc sancto proposito cum
omni Clero, et fideli populo, ut permaneant in charitate, et obe-
dientia S. R. E. Matris suae, ut agnoscant, et perpetuo confiteantur
magnitudinem divinae misericordiae erga ipSOS, et ambulent in via
Domini conservantes unitatem spiritus in vinculo pacis nobiscum,

