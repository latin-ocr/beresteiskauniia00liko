—326—

Cyrillum Exarcham Episcopum Luceoriensem et Ostrosiensem,
praestantes viros et zelo Dei praeditos, qui cum Romam advenis· ’
sent, secum decretum illud detulerunt, de quo supra diximus,
Michaelis Archiepiscopi, et Metropolitae, et sua, et aliorum Episco—
porum, qui superius enumerati sunt, manu subscriptum. Et literas
praeterea ad Nos scriptas attulerunt, datus ex Regno Poloniae, et
Magno Ducatu Lithuaniae die 12. „lunii anno Domini 1595. juxta
Kalendarium vetus, quibus infrascripti Episcopi subscripserant,
Michael Archiepiscopus Metropolita Kioviensis‚ et Haliciensis‚ ac
totius Russiae Hypatius protothronius Episcopus Wlodimiriensis
et Brestensis, Cyrillus Exarcha Episcopus Luceoriensis et Ostro-
siensis, Gregorius nominatus Archiepiscopus electus in Episcopum
Polocensem‚ et Vitebscensern, Leontius Episcopus Pinscensis et
Turoviensis postea defunctus, Michael Episcopus Premisliensis‚ et
Samboriensis, Gedeon Episcopus Leopoliensis, Dionysius Episco-
pus Chelmensis‚ et novissime Jonas Archimandrita Kobrinensis,
electus postmodum in Episcopum Pinscensem‚ et Turoviensem loco
praedicti Leontii Episcopi, ut praefatur, defuncti. ⁷

Cum igitur duo supradicti Episcopi et Oratores Hypatius et,
Cyrillus benigne a Nobis in conspectum et colloquium nostrum
essent admissi, easque literas ab ipsis quoque subscriptas Nobis
reddidissent, Nostram atque Apostolicae Sedis gratiam humiliter
petierunt, seque intra gremium Catholicae Romanae Ecclesiae
recipi, et tanquam membra iterum capiti uniri supplicarunt, salvis
eorum ritibus, et caeremoniis in Divinis Officiis, et Sacramentorum
administratione, et alias juxta unionem celebratam in Concilio
Florentino inter Occidentalem‚ et Orientalem Graecorum Ecclesiam:
vicissim obtulerunt se paratos omnes haereses, et schismata
damnare, omnesque errores detestari, quos damnat, et detestatur
Sancta Catholica Romana Ecclesia, et eos praesertim, quorum
causa hactenus ab eadem Romana Ecclesia separati et disjuncti
fuerint, tum etiam Fidei Catholicae professionem rite facere, ac
Nobis denique uti vero Christi vicario, et Sanctae Apostolicae
Sedi obedientiam, et subjectionem debitam praestare. et perpetuo
spondere. Attulerunt iidem Episcopi praeterea ad Nos literas cha-
rissimi in Christo Filii Nostri Sigismundi Poloniae, et Sveciae
Regis, qui ut est egregie pius, et Catholicae Religionis propagandae
cupidus, salutare hoc negotium de Ruthenis ad reconciliationem,
et unitatem Catholicae Ecclesiae recipiendis magnopere Nobis com—

