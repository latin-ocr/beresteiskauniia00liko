—327—

mendavit‚ quod et alii fratres Nostri Catholici Episcopi Poloni
fecere, hoc est dilictus filius Noster Georgius Cardinalis Radzi-
vilius Episcopus Cracoviensis, „loannes Demetrius Archiepiscopus
Leopoliensis, et Bernardus Episcopus Luceoriensis.

Nos igitur, qui per Dei gratiam nihil magis optamus aut
quaerimus, quam animas Christo lucrari, eorum petitionibus, et
oblationibus intellectiS‚ et consideratis, eas etiarn a Venerabilibus
fratribus Nostris S. R. E. Cardinalibus Congregationi Sanctae Ro-
manae, et Universalis inquisitionis praefectis diligenter considerari
jussimus3 cumque omnia accurate excussa et examinata essent,
et duo Episcopi supradicti Hypatius, et Cyrillus tam suo proprio,
quam Michaelis Archiepiscopi, seu Metropolitani, et coepiscoporum
suorum nomine, quae ad haeresum, errorum, et schismatis con-
demnationem, et detestationem pertinebant, rite praestitissent3
item prompti essent publice fidem Catholicam ex formula prae-
scripta profiteri, ac Nobis, et Sedi Apostolicae veram obedientiam
exhibere, ob eas causas statuimus ad Dei gloriam Ruthenos Epi-
scopos, et Nationem ad corporis Ecclesiae, et Romanae Ecclesiae
communionem et unitatem admittendos et recipiendos esse. Quod
ut more magis solemni, et majori cum laetitia spirituali fieret,
certo constituto die, hoc est hodierno, qui est tertius et vegesimus
mensis Decembris anni praesentis 1595 sacro Sabathi quatuor
temporum, et vigiliae Natalis Domini Nostri Jesu Christi geminato
Jejunio, Venerabiles iratres nostros S. R. E. Cardinales‚ eorumque
amplissimum Collegium in Nostrum Apostolicum Palatium, et in
Aulam, quae dicitur Constantini, hujus rei causa congregaverimus,
quibus nobiscum de more considentibus] multisque PraesulibuS,
Praelatis, et Aulicis honoratis viris, et familiaribus nostris prae—
sentibus et astantibus, duos supradictos Episcopos Ruthenos Ora-
tores introduci mandavimus, qui ad pedes humilitatis nostrae
provoluti, se ad corporis Ecclesiae catholicae, et Romanae Eccle-
siae unitatem, et obedientiam recipi, et admitti iterum suppliciter
petierunt. Tum jussu nostro lecta est deliberatio et decretum su—
pradictum Michaelis Archiepiscopi Metropolitae, et Episcoporum
Ruthenorum, qui ei subscripserunt, quique supra singullatim no-
minati sunt, de petenda, et quibusvis impedimentis remotis tirmiter
efficienda cum Romana Ecclesia ejusmodi reconciliatione, et mem-
brorum ad caput suum nova unione. Lectum est autem primo
loco Ruthenico sermone, ut conscriptum est, deinde lecta est versio

