—328—

latina ad verbum. Tum lectae sunt etiam literae de eadem re ad
Nos a praedictis Michaele Archiepiscopo Metropolitano, et Episcopis
Ruthenis scriptae, de quibus supra diximus, et eodem plane modo,
primum quidem Ruthenico sermone. deinde ex latina versione ad
verbum sunt lectae, mox ab uno ex Secretariis nostris domesticis
clara voce ipsis Episcopis‚ et Oratoribus latine significare jussimus,
quantam animus noster laetitiam caperet, et exultaret spiritus
noster in Deo salutari nostro propter Ruthenorum hanc saluber-
rimam deliberationem, quantum ipsi deberent Deo bonorum omnium
auctori, qui Spiritus Sancti afflatu hanc eis, mentem dedisset ut
veteres errores agnoscerent, et detestarentur, et ad petram Fidei,
ad Romanam Ecclesiam, Caput, Matrem, et Magistram omnium
Ecclesiarum redirent.

Tum illi statim Hypatius, et Cyrillus tam suo proprio nomine,
quam uti oratores et Procuratores Michaelis Archiepiscopi et Co-
episcoporum suorum supradictorum iidem Catholicam juxta formam
professionis fidei orthodoxae a Graecis faciendae ab hac Sancta
Sede praescriptam integre, et de verbo ad verbum professi sunt,
Nobis, et Apostolicae Sedi debitam, et perpetuam obedientiam, et
subjectionem praestiterunt, quam Nos una cum Venerabilibus
fratribus nostris S. R. E. Cardinalibus recepimus, atque haec omnia
Archiepiscopum, et Episcopos Ruthenos eorum collegas ac Clerum
et Populum rata, et grata habituros, et eamdem fidei professio-
nem facturos, atque obedientiam praestituros, omnia denique per
ipsos eorum Oratores, et procuratoreS, atque et promissa confir-
maturos, et observaturos bona fide, et corde sincero coram Deo,
qui judicaturus est vivos et mortuos, jureJurando promiserunt.
Primus autem Hypatius Episcopus fidei orthodoxae professionem·
fecit latina lingua, quod ipse latine nosset, juxta formam praedi-
ctams legit autem eam clara voce de scripto integre in eum, qui
sequitur modum.

Sanctissime‚ ac Beatissime Pater, Ego humilis Hypatius Po-
ciey, Dei gratia Protothronius Wlodimiriensis, et Brestensis Epi-
scopus in Russia, Nationis Russorum, seu Ruthenorum, unus ex
Procuratoribus Reverendorum in Christo Patrum Dominorum
Praelatorum ejusdem nationis, Venerabilis Michaelis Rahosa Archi-
episcopi Metropolitae Kioviensis, et Haliciensis, ac totius Russiae,
et Georgii Archiepiscopi denominati electi in Episcopum Polocen-
sem, et Vitebscensem, et =lonae Hohol electi in Episcopum Pin-

